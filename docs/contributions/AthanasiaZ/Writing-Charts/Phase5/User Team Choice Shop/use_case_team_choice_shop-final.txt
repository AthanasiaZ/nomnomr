Use Case: Ομαδική Επιλογή Καταστήματος

Βασική Ροή (Ομαδική Επιλογή Καταστήματος):
Το Σύστημα εμφανίζει στους Πελάτες οθόνη με τυχαίο Κατάστημα βάσει της επιλογής "Καφές", "Ποτό" του Πελάτη1 ή τις επιλεγμένες κατηγορίες "Φαγητού" των Πελατών με τίτλο το όνομα αυτού και επιλογές "Δεν μου αρέσει", "Α, αυτό θέλω" και "Μου αρέσει".🌭
Οι Πελάτες κάνουν swipe right και swipe left ή επιλέγουν "Μου αρέσει" και "Δεν μου αρέσει".
Το Σύστημα αποθηκεύει την επιλογή τους.
Το Σύστημα και οι Πελάτες επαναλαμβάνουν τη διαδικασία για τα επόμενα Καταστήματα. 🌯
Το Σύστημα ελέγχει αν υπάρχει κοινή επιλογή. 🍜
Το Σύστημα εμφανίζει οθόνη με τα Καταστήματα που επέλεξε η πλειοψηφία για την τελική ψηφοφορία.
Οι Πελάτες ψηφίζουν το επιθυμητό Κατάστημα. 
Το Σύστημα ελέγχει αν υπάρχει πλειοψηφία ή ισοψηφία. 🍔
Βάσει πλειοψηφίας, το Σύστημα οδηγεί τους Πελάτες στη διαδικασία Παραγγελίας.

🌭 Εναλλακτική Ροή 1 (Προβολή Προφίλ Καταστήματος):
Ο ΠελάτηςΝ κάνει swipe up.
Το Σύστημα εμφανίζει τον μη επιλέξιμο κατάλογο του καταστήματος, τον μέσο χρόνο αποστολής παραγγελιών, την βαθμολογία, προσφορές και ελάχιστη χρέωση παραγγελίας.
Ο ΠελάτηςΝ κάνει swipe down.
Το Σύστημα επιστρέφει στην οθόνη του Καταστήματος με τις επιλογές "Δεν μου αρέσει", "Α, αυτό θέλω" και "Μου αρέσει".

🌯 Εναλλακτική Ροή 2 (Α, αυτό θέλω):
Το Σύστημα και οι Πελάτες επαναλαμβάνουν τη διαδικασία για τα επόμενα Καταστήματα.
Ο ΠελάτηςΝ επιλέγει "Α, αυτό θέλω".
Το Σύστημα μετατρέπει το προηγούμενο "Α, αυτό θέλω" του ΠελάτηΝ, αν υπάρχει, σε απλό "Μου Αρέσει" και θεωρεί ως αγαπημένη επιλογή του το τελευταίο Κατάστημα που επέλεξε κατά αυτόν τον τρόπο.
Το Σύστημα εμφανίζει οθόνη με τα Καταστήματα που επέλεξε η πλειοψηφία για την τελική ψηφοφορία, συμβολίζοντας κάθε "Μου αρέσει" με καρδούλες και κάθε "Α, αυτό θέλω" με αστεράκια.
Οι Πελάτες ψηφίζουν το επιθυμητό Κατάστημα.
Το Σύστημα ελέγχει αν υπάρχει πλειοψηφία ή ισοψηφία.
Βάσει πλειοψηφίας, το Σύστημα οδηγεί τους Πελάτες στη διαδικασία Παραγγελίας.

🍜 Εναλλακτική Ροή 3 (Ταίριασμα Καταστήματος):
Το Σύστημα εντοπίζει ταίριασμα.
Το Σύστημα εμφανίζει οθόνη με μήνυμα "Άμα δεν ταιριάζατε, δεν θα συμπεθεριάζατε!", το Κατάστημα με τίτλο το όνομα αυτού και επιλογή στον Πελάτη1 "Ας προχωρήσουμε".
Ο Πελάτης1 επιλέγει "Ας προχωρήσουμε".
Το Σύστημα οδηγεί τους Πελάτες στη διαδικασία Παραγγελίας.

🍔 Εναλλακτική Ροή 4 (Ισοψηφία: Αλλαγή Ψήφου):
Το Σύστημα ελέγχει αν υπάρχει πλειοψηφία ή ισοψηφία.
Βάσει ισοψηφίας, το Σύστημα εμφανίζει πλήκτρο στον Πελάτη1 "Παραγγέλνουμε ξεχωριστά" και μήνυμα σε όλους τους Πελάτες "Βρείτε τα".🥐
Οι πελάτες εναλλάσουν τις ψήφους τους ώστε να υπάρξει πλειοψηφία και o Πελάτης1 επιλέγει "Συνέχεια".
Το Σύστημα ελέγχει αν υπάρχει πλειοψηφία ή ισοψηφία.
Βάσει πλειοψηφίας, το Σύστημα οδηγεί τους Πελάτες στη διαδικασία Παραγγελίας.

🥐 Εναλλακτική Ροή 5 (Ισοψηφία: Ξεχωριστή Παραγγελία):
Βάσει ισοψηφίας, το Σύστημα εμφανίζει πλήκτρο στον Πελάτη1 "Παραγγέλνουμε ξεχωριστά" και μήνυμα σε όλους τους Πελάτες "Βρείτε τα".
Το Σύστημα εμφανίζει επιλογή στον Πελάτη1 "Παραγγέλνουμε ξεχωριστά" και μήνυμα σε όλους τους Πελάτες "Βρείτε τα".
Ο Πελάτης1 επιλέγει "Παραγγέλνουμε ξεχωριστά".
Το Σύστημα επιστρέφει τους Πελάτες στην Αρχική Οθόνη.